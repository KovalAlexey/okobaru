---
title: "Nissan 2000 GT-R by Tamiya"
draft: false
tags: ["cars", "modeling", "JDM"]
slug: "nissan-2000-gtr"
description: "Blog post about Nissan 2000 GT-R by Tamiya"
author: "okoval"
date: 2024-11-04
---

## Nissan 2000 GT-R: A Timeless Legend

### Огляд

Модель автомобіля Nissan 2000 GT-R дуже популярна серед японських виробників. Цей набір Street-Custom Edition від Tamiya був випущений у 2014 році, але вперше представлений компанією ще у 1997 році. Цей культовий автомобіль випускається в різних варіаціях, у тому числі як 5-дверний седан, гоночна, цивільна та кастомна версії, також представлені іншими брендами. За даними [ScaleMates](https://www.scalemates.com/uk/kits/tamiya-24194-nissan-skyline-2000-gt-r-hard-top--129389/timeline), моделі цього Nissan випускаються з 1979 року (через 10 років після виходу реального авто). Версія від Tamiya — Street-Custom Edition — містить диски Watanabe, додаткову фігурку водія з аксесуарами та фототравлені деталі. Усі деталі чітко відлиті й гарно деталізовані, відповідаючи високій якості продукції Tamiya. У наборі є повна деталізація двигуна та капот, що відкривається.

{{< carousel images="featured.jpg,IMG_3628.jpg,IMG_3631.jpg,IMG_3629.jpg,IMG_3632.jpg" interval=3000 >}}

### Збірка

Збірка була приємною та послідовною: усі деталі чудово стикуються, мають гарну деталізацію, а лінії чітко продруковані. Інструкція також не викликає запитань. Набір має опціональні частини двигуна (гоночні та стандартні), а також фототравлений радіатор, який можна встановити під бампером. Спершу я його встановив, але він виглядав не зовсім доречно, адже значно виступав унизу і не був пов’язаний із загальним стилем авто, тому я видалив його вже після монтажу. Якщо дотримуватися інструкції та акуратно збирати, результат вийде чудовим. У мене стався невеликий дефект із капотом: в інструкції було зазначено закріпити його малярною стрічкою під час збирання, але, ймовірно, я не зробив попередню примірку, тому після фарбування капот не зачиняється повністю. Можна це виправити і перефарбувати, але поки залишаю як є. Комплект також містить металостікери для додаткової деталізації. Передні та задні шильдики можна встановити як декалі або фототравлення — я обрав фототравлення заради більш реалістичного вигляду. Фототравлена рамка номерного знака (в комплекті також є пластикова) виглядає дуже круто з прозорими декалями номера.

### Фарбування

Коли я купував цей набір, особливого ентузіазму збирати його не було, чесно кажучи, придбав через вигідну ціну. Тому під час фарбування не хотів сильно заморочуватися. Основний колір для цієї моделі — Vallejo Metal Color: Pale Burnt Metal (77.704), яким я пофарбував кузов, двигун та частини вихлопної системи. Щоб металік виглядав по-різному на різних частинах, використовував різний грунт: сірий Vallejo для кузова та чорний для двигуна і вихлопної системи, а також наносив різну кількість шарів. Мені вдалося досягти приємного сірого металіку кузова, покритого 2-3 шарами лаку Mr. Color GX100. Рамки вікон і хромовані деталі пофарбовані хромовим маркером Tamiya X-11. Деталі підвіски оброблені сухим пензлем із використанням ICM Silver. Внутрішня частина салону пофарбована у двоколірній гамі — чорний і коричневий акрилом Vallejo. В якості везерінку використав чорну змивку Tamiya та їх пудру для везерінгу щоб нанести масляні забруднення та сліди іржі.

### Історична довідка

Nissan Skyline 2000 GT-R, або “Хакосука” (поєднання “хако” — “коробка” і “сука” від “Skyline”), був представлений у 1969 році як високопродуктивний спортивний автомобіль, орієнтований на японський гоночний ринок. Оснащений 2.0-літровим шестициліндровим двигуном S20 потужністю 160 кінських сил, він швидко завоював понад 50 перемог у японських автоперегонах за перші три роки.

Коробкоподібний, агресивний дизайн моделі надав їй особливий вигляд, який став культовим у японській автомобільній культурі. Було вироблено лише 1 945 одиниць седанів і купе GT-R, що робить його рідкісним та цінним серед колекціонерів. Його стиль вплинув на автоентузіастів та моддерів, які й досі захоплюються дизайном “Хакосука”.

![Nissan Skyline 2000 GT-R](nissan_skyline-2000-gt-r-real.jpg)

Ця модель стала першою з відзнакою “GT-R”, прокладаючи шлях для майбутніх гоночних моделей Nissan. Хоча виробництво було припинено у 1972 році, назву GT-R відновили у 1989 році з випуском Skyline R32, що закріпило спадщину GT-R як символ японської інженерної та продуктивної майстерності.

### Висновки

Я трохи недооцінив цей набір від Tamiya. Він чудово виконаний, якісний і детально пророблений. Комплектація цього комплекту одна з найповніших, навіть із додатковою фігуркою. Варто було витратити більше часу й зробити якісніше. Раджу його, але, можливо, не як перший набір (впевнений, що вийде і з першого разу, просто не оцінете якість). Потрібно обережно працювати з фототравленням і ретельно фарбувати всі деталі, тоді результат буде відмінним та реалістичним. Дуже рекомендую, можливо, зберу іншу варіацію цього прекрасного авто.